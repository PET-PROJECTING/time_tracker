<br>
<h2 class="center">Види атак</h2>
<br>
<h4>
  <h5><b>Атаки «салямі»</b>. Найбільш характерні для систем, що працюють з обробкою грошових рахунків чи переказів, тобто на банківські системи здебільшого. При реалізації розрахунків обчислюються різного роду частки, які округлюються в більшу чи меншу сторону. І суть цієї атаки полягає в нагромадженні на окремому рахунку цих часток грошової одиниці. В історії бували випадки з накопиченням значних сум.</h5><br>
  <h5><b>Приховані канали</b>. Використання програм, що передають інформацію зловмисникам, які в звичайних умовах цю інформацію отримувати не повинні були. В даній атаці зловмисник має безпосередній доступ до комп’ютерної системи інституції. Дана атака дуже специфічна і здебільшого потрібна не для отримання самої інформації, а отримання самого факту наявності такої інформації.</h5><br>
  <h5><b>Маскарад</b>.	Розуміється виконання будь-яких дій одним користувачем від імені іншого. Найбільш небезпечний "маскарад" в банківських системах електронних платежів, де неправильна ідентифікація клієнта може привести до величезних збитків. Особливо це стосується платежів за допомогою електронних банківських карт чи інших інтернет послуг. Сам по собі метод ідентифікації за допомогою персонального ідентифікатора (Personal Identification Number: PIN) досить надійний, порушення можуть відбуватися внаслідок помилок його використання. Це станеться, наприклад, у випадку втрати банківської карти, при використанні очевидного ідентифікатора (свого імені, ключового слова тощо).</h5><br>
  <h5><b>Прибирання сміття</b>. Після закінчення роботи дані що оброблялися з комп’ютера видаляються, проте залишаються на сервері для зберігання. Дані зберігаються на носії до перезапису чи знищення. Проте залишаються їх залишки. Вони спотворені, але все ж таки певну інформацію зберігають. Спосіб не дуже популярний серед зловмисників, проте бували випадки його успішного (для зловмисників) застосування.</h5><br>
  <h5><b>Злом системи</b>. Це прямий умисний вхід в систему з несанкціонованими параметрами входу, тобто з використанням викрадених логінів та паролів. Реалізується при застосуванні при розробці додатку неефективної криптографії чи відсутності двофакторної автентифікації (2FA).</h5><br>
  <h5><b>Люки</b>. Використання недоліків при написанні документації для отримання доступу до ресурсів і даних, які в звичайних умовах мали б бути недоступними (наприклад, вхід користувача в меню адміністратора). «Люки» найчастіше є результатом недбалого ставлення розробників. У процесі розробки програми створюються тимчасові механізми, що полегшують ведення налагодження за рахунок прямого доступу до продукту. Одним із прикладів використання забутих «люків» є інцидент з вірусом Морріса. Причиною, що обумовило поширення цього вірусу, була помилка розробника програми електронної пошти, що входить до складу однієї з версій ОС UNIX, яка призвела до появи малопомітного «люка». У більшості випадків виявлення «люків» - результат випадкового пошуку.</h5><br>
  <h5><b>Аналіз трафіку</b>. Аналіз спеціалізованою програмою мережевого трафіку, згодом декодування цього трафіку, після чого ми отримаємо великий обсяг інформації. Наприклад, як влаштована топологія мережі, інформація про користувачів, які знаходяться в даний момент в мережі, паролі тощо.</h5><br>
  <h5><b>Підробка TCP / IP (Spoofing)</b>.  Підробка TCP/IP - одна з найпоширеніших форм онлайн атак. Під час спуфінгу IP зловмисник отримує НСД до комп’ютера або мережі, видаючи, що повідомлення надійшло від довіреної машини, підробляючи IP-адресу своєї системи. IP спуфінг - це техніка, за допомогою якої зловмисник надсилає пакети в цільову мережу, які не перехоплюються і не блокуються системою брандмауера. Фаєрволи зазвичай фільтрують будь-яку невідому зовнішню IP-адресу, яка намагалася зв’язатися з ним. Однак, використовуючи підробку IP, зловмисник може замаскувати свою ідентичність, зробивши так, щоб його IP-адреса надходила з внутрішньої чи легітимної мережі, тим самим роблячи брандмауер не в змозі перехопити пакет, і зловмисник може легко передавати все, що йому заманеться. Мета цієї атаки полягає в тому, щоб надати зловмиснику доступ до кореневого розділу сервера жертви, в даному випадку до банківської системи, що дозволяє створити бекдор-шлях до цільових систем. Створивши бекдор, зловмисник, навіть якщо його зможуть виявити і закрити вразливість, за допомогою якої він зміг потрапити в систему, зможе потрапити в систему знову, коли виникне така потреба. За допомогою TCP/IP дуже легко замаскувати адресу джерела, маніпулюючи заголовком IP. Ця техніка використовується із зрозумілих причин для доступу до несанкціонованої системи та надсилання пакетів, які можуть містити шкідливі програми, для отримання такої інформації, як банківські рахунки клієнта, PIN-коди, ідентифікаційні номери, номери кредитних карток тощо.</h5><br>
  <h5><b>Соціальна інженерія</b>. Як я описував раніше, найбільш вразливий компонент будь-якої системи - це людський фактор. Працівники банківської установи мають надзвичайно високий рівень доступу до конфіденційних даних. Номери соціального страхування, кредитна інформація, PIN-коди, дані власників карток, поштові адреси, адреси електронних пошт, залишки на рахунках тощо. Соціальна інженерія, як атака, спроектована на обман співробітників банку. Тут надзвичайно великий спектр, яким чином обман може здійснитися. Соціальна інженерія не вимагає важких технологій або складних процесів; потрібен лише розсіяний, недбалий, надто довірливий або перевтомлений працівник. Найчастіше соціальна інженерія проявляється в такому явищі, як фішинг - вид атаки, про який ми поговоримо в наступному підпункті.</h5><br>
  <h5><b>Фішинг</b>. З англійської мови переводиться як риболовля. Цей процес дійсно схожий, адже він займає багато часу і спрямований на людей які «клюнуть на наживку». Зазвичай це відбувається наступним чином. Клієнт отримує дзвінок від особи, котра видає себе за представника певної організації, яким потенційна жертва мала б довіряти. Наприклад співробітник банку чи якоїсь іншої державної установи. В поєднанні з іншими видами атаки «фішинг» часто являється успішним. Якщо зловмисник знає ваші контактні дані, номер картки чи іншу конфіденційну таємницю та представляється співробітником банківської установи, в більшості людей це не викликатиме здивування, адже це та інформація, якою реальний працівник і має володіти. Тому клієнти самі допомагають зловмиснику себе обібрати. Наївні клієнти часто повідомляють «фейковим» працівникам додаткову інформацію, яка потрібна їм для завершення свого зловмисного умислу. Наприклад, говорять код, для підтвердження транзакції, під видом відновлення картки тощо, після чого їхні гроші переходять зловмисникам. Також поширеним варіантом реалізації «фішингу» є надсилання листів від імені працівників банку, переходячи за посиланням в цьому листі клієнт потрапляє на точну копію оригінального сайту. Але цей сайт «підстилка» отримує конфіденційні дані, коли користувач «увійде в систему». Сучасні банки боряться різноманітними способами з даною проблемою. Наприклад, в «Приватбанку» є функція для перевірки номеру, для автентифікації співробітника.</h5><br>
</h2>
